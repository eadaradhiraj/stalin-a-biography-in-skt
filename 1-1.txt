प्रथमपर्वम् - क्रान्तिकारी

1. यथाख्यातं स्टालिनः

इतिहासस्य कुख्यातेषु व्यक्तिषु जोसेफ-स्टालिनः अन्यतमः अस्ति। सः व्यापकपरिमाणेन जनानां व्यवस्थित-हननस्य आदेशं ददौ। विंशे शताब्दे विंश-दशकान्ततः त्रिपञ्चाशत्तमे वर्षे देहान्तं पर्यन्तं स्वस्य प्रभुत्वस्य वैभवस्य च काले सः सोवियत-साम्यवाद-व्यवस्थायाः मूर्तरूपेण विराजमानः बभूव। सप्तदशोत्तरोनविंशति-तमे वर्षे रूसदेशे अक्टोबरीय-क्रान्तिः एकदलीयम्, एकविचारधारया पालितम्, आधिराज्यम् जनयञ्चकार यत् द्वितीय-विश्व-युद्धानन्तरं विश्वस्य तृतीयभागस्य समाजानां परिवर्तनस्य आदर्शरूपेण बभूव। यद्यपि लेनिनः सोवियतसङ्घं स्थापयञ्चकार तथापि स्टालिनः एव अस्य राज्यस्य संरचनां निर्णायकरूपेण सुदृढीचकार स्थिरीचकार च। स्टालिनं विना सोवियतसङ्घस्य विघटनम् एकनवत्युत्तरोनविंशति-शत-तमात् वर्षात् पूर्वमेव अभविष्यत्।

चतुर्विंशत्युत्तरोनविंशति-शत-तमे वर्षे लेनिन-मरणोपरान्तं दलेनेतॄणां मध्ये प्रवृत्तस्य सङ्घर्षस्य विजेता भूत्वा स्टालिनः अधिकांशजनेषु आश्चर्यं जनयञ्चकार। पूर्वरूससाम्राज्ये प्रवृत्तात् गृहयुद्धात् परं शासने स्थातुं दलेन अनिच्छया स्वीकृतान् मध्यमार्गान् दशकान्तं यावत् तत्याज स्टालिनः। स्टालिनः सोवियतसङ्घम् औद्योगीकरण-मार्गे प्रेषयामास। सामूहिकीकरणकाले कोटिशः कृषीवलाः मम्रिरे। बलात्कार्य-शिबिराणां जालं विस्तृतीचकार तथा च त्रिंश-दशकान्ते महात्रासकाले प्रजापीडनं सुदृढीचकार।

एकचत्वारिंशधिकोनविंशतिशततमे वर्षे हिट्लरद्वारा आरब्धा बार्बरोसा-नाम्ना सोवियतसङ्घं विरुध्य सैन्याभियानं स्टालिनाय भयपूर्वकम् आश्चर्यकरमासीत्। किन्तु स्टालिनस्य अधिनेतृत्वे रक्तसेना प्रतियुध्य वीर्माक्टं पराबभूव। द्वितीय-विश्व-युद्धानन्तरं  सोवियतसङ्घः स्वप्रभुत्वं पूर्वीययुरोपखण्डे स्थापयञ्चकार। स्टालिनस्य ख्यातिः समीची वा असमीची वा शिखरं प्राप। त्रिपञ्चाशदधिकोनविंशति-शत-तमे वर्षे तस्य मरणे कोटिशः प्रजा शोकं प्रकटयामास यस्याः प्रजायाः तं स्टालिनं तस्य नीतीः च द्वेष्टुं प्रभूत-कारणम् आसीत्। स्टालिनस्य कारणात् सोवियतसङ्घः विश्वशक्तिः बभूव, तस्य सामजः साक्षरः सञ्जातः, उद्योगाः अपि महान्तः जाताः। स्टालिनः आतङ्कस्य अनुशासनस्य च संस्थाः ददौ याः व्याप्ति-विषये अग्रणीयः बभूवुः। स्टालिन-मरणानन्तरम् सोवियतसङ्घस्य इतिहासः अधिकतया  स्टालिनस्य दायं संरक्षयितुं वा परिवर्तयितुं वा समाप्तुं वा प्रयत्नसङ्ग्रहः बभूवः।

स्टालिनः स्वस्य जीवनस्य विषये लेखनानि न रचयामास। विंशे शताब्दे विंश-दशकान्तात् पूर्वं स्टालिनस्य विषये निबन्धात् अधिकमपि लेखितुं कोऽपि न प्रयेते। ये प्रयेतिरे ते केवलं निनिन्दुः। रूसदेशस्य अग्रणीयः इतिहासकारः, निकोलाय-सुखानोवः  सप्तदशाधिकोनविंशतिशततमे वर्षे लिलेख यत् स्टालिनः मन्दः नीरसः शून्यः। अभिप्राय-शून्यः व्यक्तित्वहीनः अधिकारी इति कथयित्वा ट्रोट्स्किः, बोरिस-सूवरीनः इसाक-दोय्चरः इत्यादयः स्वसमर्थकाः च स्टालिने परिहासं चक्रुः। मेन्षेविक-दलं समाजवादि-क्रान्तिकारि-दलं बहिष्कृतयोः इत्यादिनोः इतरयोः  क्रान्तिकारि-दलयोः नेतारः अपि एवं कथयामासुः।

Trotski and his sympathisers such as Boris Souvarine and Isaac Deutscher ridiculed Stalin as a bureaucrat without an opinion or even personality of his own; this had also been the line taken by leaders of other revolutionary parties – Mensheviks and Socialist-Revolutionaries – who had been forced into foreign exile.
